---
weight: 60

title: "YAML"
linkTitle: "YAML"
description: >
  Μία μικρή εισαγωγή για τη γλώσσα YAML
---

{{% pageinfo %}}

__Πηγές πληροφόρησης:__

Ο οδηγός περιέχει πολλές πληροφορίες που βρήκα στους αντίστοιχους οδηγούς:

- javapoint.com: ["YAML Tutorial"](https://www.javatpoint.com/yaml)
- tutorialspoint.com ["YAML Tutorial"](https://www.tutorialspoint.com/yaml/index.htm)

Πλοηγηθείτε στις συγκεκριμένες διευθύνσεις για περισσότερες πληροφορίες.

Πολλές περισσότερες πηγές θα βρείτε με ένα απλό ερώτημα: "yaml tutorial", στη Google.
{{% /pageinfo %}}

## Τι είναι;

Η [YAML](https://yaml.org/) (σημαίνει "YAML Ain't Markup Language") είναι μία γλώσσα προγραμματισμού "σειριοποίησης" δεδομένων (data serialization) με μεγάλη εφαρμογή στη δημιουργία αρχείων διαμόρφωσης (configuration files). Ας εξηγήσουμε τους όρους "data-serialization" και "configuration files" για να γίνει κατανοητός ο παραπάνω ορισμός.

### Data serialization

Data-serialization είναι η διαδικασία της μετατροπής ή "μετάφρασης" μίας δομής δεδομένων, σε μορφή τέτοια, που να μπορεί να αποθηκευτεί (π.χ. σε κάποιο αρχείο) ή να μεταδοθεί (π.χ. σε άνα δίκτυο υπολογιστών) και στη συνέχεια να μπορεί να αναδομηθεί (reconstructed) στην αρχική της μορφή. Με απλά λόγια, η σειριοποίηση είναι η κωδικοποίηση δεδομένων από μία γλώσσα σε μία άλλη ώστε να μπορούν να χρησιμοποιηθούν και από τις δύο. Η ιδέα πίσω από αυτό είναι απλή: για να μπορέσουν να επικοινωνήσουν δύο γλώσσες προγραμματισμού (και αυτό γίνεται παντού στην ψηφιακή εποχή) θα πρέπει τα δεδομένα που παράγονται από κάθε μία να είναι κατανοητά από την άλλη. Η σειριοποίηση κάνει ακριβώς αυτό, μετατρέπει τα δεδομένα σε μορφή που μπορεί να αποθηκευτεί σε ένα αρχείο κειμένου και στη συνέχεια αναλαμβάνει, όταν χρειαστεί, να τα επαναφέρει (deserialization) στην αρχική τους μορφή.

### Configuration files

Τα configuration files είναι αρχεία στα οποία καταγράφονται παράμετροι και ρυθμίσεις ενός υπολογιστικού περιβάλλοντος. Το υπολογιστικό περιβάλλον "διαβάζει" τα συγκεκριμένα αρχεία, κάθε φορά που ξεκινάει και ενεργεί ανάλογα με τις ρυθμίσεις και παραμέτρους που αναγράφονται σε αυτά. Για παράδειγμα, δεκάδες τέτοια αρχεία ρυθμίσεων δημιουργούνται από τα λειτουργικά συστήματα με βάση τις προτιμήσεις των χρηστών ή των επιλογών που έγιναν κατά την εγκατάστασή τους. Ότι επιλογές κάνουμε στο λειτουργικό μας σύστημα όπως τη γλώσσα, την ημερομηνία, την επιφάνεια εργασίας (φόντο κ.λπ.) και άπειρες άλλες, καταγράφονται σε αντίστοιχα αρχεία ρυθμίσεων. Αυτά τα αρχεία "διαβάζει" το λειτουργικό μας σύστημα όταν ξεκινάει και ανάλογα ρυθμίζει τη συμπεριφορά του. Το ίδιο λίγο πολύ συμβαίνει και με κάθε εφαρμογή που χρησιμοποιούμε.

## Χαρακτηριστικά

Η YAML θεωρείται γλώσσα φιλική προς τον άνθρωπο (human friendly) με την έννοια ότι είναι εύκολη τόσο στην ανάγνωση/κατανόηση όσο και στη συγγραφή.

Γλώσσες με χρήση παρόμοια ή ίδια με αυτή της YAML είναι οι [TOML](https://toml.io/en/) (σημαίνει "Tom's Obvious Minimal Language") αλλά και η πολύ γνωστή στο συγκεκριμένο χώρο [JSON](https://www.json.org/json-en.html) (σημαίνει "JavaScript Object Notation").

## Συνέχεια

Ο οδηγός αναπτύσσεται στις ενότητες που φαίνονται παρακάτω. Εναλλακτικά μπορείτε να χρησιμοποιήσετε το  αριστερό μενού πλοήγησης.
